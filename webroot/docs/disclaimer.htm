<h3>PREMESSE</h3>



<p>Il presente sito web www.haamble.com è pubblicato da Haamble S.r.l.  con sede in Pescara (PE), Via Ermete Brandimarte , 63, P.IVA  02090230687 (di seguito “Haamble” e/o la “Società”) unitamente alle società affiliate o controllate dalla stessa.</p>



<p>Le condizioni di accesso e di utilizzo del sito web www.haamble.com (di seguito il “Sito”)  e delle applicazioni per dispositivi mobili ad esso collegate (di seguito “App”) e/o  dei servizi erogati attraverso il medesimo (di seguito i “Servizi”) sono regolamentate dalle condizioni di seguito indicate e si rivolgono a chiunque desideri utilizzare il Sito e/o le App e/o i Servizi (di seguito l’ “Utente”). Tali servizi sono fruibili esclusivamente in Italia.
Per utilizzare i servizi offerti da Haamble è necessaria la registrazione al Sito.</p>




Con l’accesso al Sito e selezionando la casella “ACCETTO” l’Utente:
<ul>
<li> si impegna irrevocabilmente ad accettare e rispettare i termini e le condizioni di utilizzo contenute nel presente documento;</li>
<li>dichiara di avere letto la nota informativa sul trattamento dei dati personali;</li>
<li>dichiara di prestare il suo consenso al trattamento dei dati personali;</li>
<li>dichiara di aver preso visione e di accettare il Codice di Condotta.</li>
</ul>




<p>La registrazione ai servizi Haamble è consentita esclusivamente ai soggetti che abbiano compiuto diciotto anni. </p>
<p>L’Utente si impegna a fornire informazioni corrette e vere e a provvedere al loro immediato aggiornamento nel caso di eventuali modifiche</p>
<p>Resta inteso che l’Utente che effettua l’accesso al Sito e/o alle App e/o ai Servizi si impegna ad accettare le modifiche e/o aggiornamenti eventualmente apportati al presente documento in qualsiasi momento e senza preavviso.</p>
<p>La versione pubblicata nell’apposita sezione del Sito è quella attualmente in vigore.</p>




<h3>REGISTRAZIONE ED UTILIZZO DEI SERVIZI</h3>

<ol>
	<li>L’Utente ha la facoltà di accedere al Sito ed effettuare la registrazione mediante l’inserimento di apposite username e password.</li>
	<li>L’Utente si impegna a fornire informazioni corrette e vere e a provvedere al loro immediato aggiornamento nel caso di eventuali modifiche.</li>
<li>L’Utente si impegna a mantenere segreti i dati identificativi di cui sopra ed a non rivelarli in alcun modo a terze parti.</li>
<li>L’Utente si impegna ad un uso strettamente personale dei Servizi offerti da Haamble con conseguente responsabilità a suo carico nel caso di utilizzo degli stessi da parte di terzi, anche se autorizzati.</li>
<li>Qualora l’Utente desideri consentire l’utilizzo del Sito e/o delle App e/o dei Servizi da parte di terzi, è necessario inviare apposita richiesta al seguente indirizzo di posta elettronica info@haamble.com ed attendere idonea conferma ed autorizzazione.</li>
<li>L’Utente si impegna a manlevare e tenere indenne la Società nel caso di eventuale comunicazione dei dati identificativi a terze parti e/o utilizzo degli stessi da parte di terze parti.</li>
<li>L’Utente ha la facoltà di usufruire di alcuni Servizi aggiuntivi previa sottoscrizione di un abbonamento.</li>
</ol>

<h3>RESPONSABILITA’ ED ESCLUSIONI DI GARANZIA</h3>


<ol>
<li>Si fa espresso divieto di qualsiasi utilizzo del Sito e/o delle App e/o dei Servizi non conforme o, comunque, incompatibile con lo scopo degli stessi.
Pertanto, è fatto espresso divieto all’Utente di: <ul>
<li>inserire opinioni e/o commenti e/o diffondere materiali, anche nelle aree private (ad esempio la chat) e/o porre in essere qualsivoglia condotta che rappresenti violazione dei diritti dei terzi e/o delle disposizioni di legge in vigore;
<li>inserire e/o utilizzare qualunque informazione ponendo in essere condotte illecite, sia specificamente vietate nelle presenti condizioni di utilizzo sia vietate dalle leggi attualmente in vigore;
<li>inserire e/o trasmettere alcun tipo di materiale che violi i diritti di terzi, che sia contrario alla legge, all'ordine pubblico ed al buon costume, che sia minaccioso, offensivo e/o diffamatorio, che violi i diritti inerenti alla vita pubblica e privata, che sia considerato ingannevole, volgare, osceno, blasfemo o in altro modo inopportuno, che inciti ad azioni criminali, ad azioni che siano causa di responsabilità civile, ad azioni che siano comunque illegali e che, senza la preventiva ed espressa approvazione di Haamble, contengano messaggi pubblicitari o promozionali;
<li>porre in essere qualsivoglia condotta riconosciuta come illecita da norme nazionali o comunitarie o internazionali o, in ogni caso, lesive della buona fede;
<li>inserire e/o comunicare e/o diffondere qualunque contenuto che possa favorire e/o sfruttare la creazione e/o il mantenimento e/o la promozione di attività connesse alla pornografia e/o pedopornografia;
<li>inserire qualsivoglia contenuto che possa danneggiare gli altri Utenti mediante l’installazione di virus e/o qualsivoglia malware. 
</ul>

<li>Haamble si riserva la facoltà di verificare qualunque informazione e/o contenuto inserito e/o comunicato e/o pubblicato dall’Utente, sia nelle aree pubbliche del Sito sia in quelle ad accesso riservato.</li>
<li>In ogni caso Haamble non assume e, pertanto, declina ogni eventuale responsabilità relativa a qualsivoglia contenuto inserito e/o pubblicato e/o comunicato dall’Utente, sia nelle aree pubbliche del Sito sia in quelle ad accesso riservato (ad esempio le chat).</li>
<li>Haamble non assume e, pertanto, declina ogni eventuale responsabilità per eventuali errori e/o inesattezze relative ai dati concernenti i luoghi e/o le locations.</li>
<li>In caso di violazione di diritti dei terzi e/o della normativa vigente e/o delle condizioni di cui al presente documento, in tutto o in parte, la Società si riserva il diritto di correggere e/o rimuovere e/o oscurare in qualsiasi momento e senza preavviso, i contenuti e/o le informazioni inserite dall’Utente e/o sospendere e/o interrompere e/o impedire l’accesso e/o l’utilizzo del Sito e/o delle App e/o dei Servizi, senza alcun preavviso e senza che ciò possa configurare alcuna responsabilità a carico di Haamble.</li>
<li>Haamble ha la facoltà di inserire nel Sito e/o nelle App e/o all’interno dei Servizi erogati banners e/o inserzioni pubblicitarie proprie e/o di terzi e/o contenenti un collegamento (di seguito il “link”) ad un sito web esterno ad Haamble. 
In ogni caso la Società non assume e, pertanto, declina ogni eventuale responsabilità relativa alle suddette informazioni e/o relativa ad ogni contenuto comunque inserito nel Sito e/o nelle App e/o nei Servizi.</li>
<li> L’Utente si impegna a:

<ul><li>non fornire e/o comunicare e/o diffondere alcun contenuto lesivo dei diritti di proprietà di terzi;</li>
<li>manlevare e tenere indenne Haamble e i soggetti terzi ad essa comunque collegati in caso di danni che dovessero derivare dall’accesso e/o utilizzo del Sito e/o delle App e/o dei Servizi;</li>
<li>manlevare e tenere indenne Haamble ed i soggetti terzi ad essa comunque collegati in caso di contestazioni e/o pretese e/o richieste e/o azioni legali, per qualsiasi ragione o causa, nulla escluso ed eccettuato, relative alle informazioni fornite o comunque raccolte e/o all’utilizzo del Sito e/o delle App e/o dei Servizi, ivi comprese le informazioni relative alla geolocalizzazione ed ai dati non obbligatori inseriti;</li>
<li>manlevare e tenere indenne Haamble in caso di malfunzionamento e/o sospensione e/o interruzione, in tutto o in parte, del Sito e/o delle App e/o dei Servizi.</li></ul>
</li>La Società si riserva il diritto di:
<ul><li>modificare e/o cedere e/o sospendere e/o interrompere, anche parzialmente, il Sito e/o le App e/o i Servizi erogati in qualunque momento e senza che possa derivarne alcuna responsabilità;</li>
<li>modificare e/o oscurare e/o eliminare qualunque contenuto inserito e/o trasmesso nel Sito e/o nelle App e/o nei Servizi, anche senza preavviso, ivi comprese le informazioni idonee ad individuare la geolocalizzazione dell’Utente</li>
</ul><li>L’Utente riconosce ed accetta fin da ora che il corretto funzionamento del Sito e/o delle App e/o  la corretta erogazione dei Servizi dipendono anche da fattori non riconducibili in alcun modo ad Haamble, quali, a titolo meramente esemplificativo, il livello di connessione della rete ed il livello di copertura d’area cellulare.</li>
<li>Eventuali reclami e/o richieste di correzione dei dati potranno essere inviati al seguente indirizzo di posta elettronica info@haamble.com.</li>
</ol>

<h3>PROPRIETA’ INTELLETTUALE</h3>


<ol><li> Haamble costituisce un marchio e un dominio registrato.  Essi sono di esclusiva proprietà di Haamble.</li>
<li>Resta inteso che tutti gli altri marchi che appaiono sul Sito e/o sulle App e/o nell’ambito dei Servizi appartengono ai loro rispettivi proprietari.</li>
<li>Il Sito e/o le App e/o i Servizi contengono materiale registrato e protetto da copyright, marchi ed altre informazioni di proprietà privata.</li>
<li>E’ fatto espresso divieto all’Utente di:<ul>
<li>modificare e/o pubblicare e/o comunicare tale materiale e /o di sfruttarlo, in tutto o in parte, senza il preventivo consenso espresso di Haamble;</li>
<li>introdurre nel Sito e/o nelle App e/o nei Servizi materiale protetto da copyright e/o marchi e/o qualunque materiale di proprietà privata, senza il preventivo consenso espresso da coloro ai quali gli stessi appartengono;</li>
<li>utilizzare con qualsiasi modalità il marchio e/o il nome di dominio Haamble e/o il sopra indicato materiale senza il preventivo consenso espresso della Società.</li></ul></li></ol>


<h3>ELIMINAZIONE DELL’ACCOUNT </h3>



<ul>
	<li> L’Utente ha la facoltà di eliminare l’account creato e/o cancellare la registrazione alle App e/o ai Servizi offerti, in tutto o in parte, attraverso l’area “Impostazioni” del Sito. </li>
	<li> In caso di eliminazione dell’account e/o cancellazione della registrazione alle App e/o ai Servizi, l’Utente non avrà diritto ad alcun rimborso e/o risarcimento e/o a qualunque somma a qualsiasi titolo da parte di Haamble.</li>
	<li>Haamble si riserva la facoltà di conservare i dati e/o i contenuti forniti e/o comunicati e/o pubblicati dall’Utente anche dopo l’eliminazione dell’account e/o la sospensione e/o l’interruzione del Sito e/o delle App e/o dei Servizi al solo fine di custodire una copia di backup per_____________________(inserire periodo di tempo). Resta inteso che i dati conservati come copia di backup non saranno visibili a terzi.</li>
</ul>

<h3>LEGGE APPLICABILE E FORO COMPETENTE</h3>


<ul>
	<li>I termini e le condizioni di cui al presente documento sono soggetti alla legislazione italiana.</li>

	<li>Qualsiasi controversia dovesse eventualmente insorgere tra le parti per l’interpretazione, esecuzione e/o risoluzione del presente documento, sarà esclusivamente competente il Foro di Roma.</li></ul>